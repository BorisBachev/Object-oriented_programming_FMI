# OOП - Практикум 10.03.2025 - Седмица 4

Функциите от по-висок ред в C++ най-общо казано представляват функция, която приема като аргумент или връща като резултат function pointer (указател към друга функция).
Функциите се съхраняват в специално място на паметта, следователно има конкретен адрес в паметта, към който можем да насочим указател.
В C++ функциите не са първокласни обекти, следователно не може просто да бъдат приемани като аргумент или връщани като резултат от функция. Но указатели могат.
 
**Задача 1.** Ще симулираме изпълнение на callback функция. Callback функции са често използвана техника в JS където дадена операция се изпълнява асинхронно и трябва да се извърши някакво друго действие след приключването на асинхронната операция. Напишете програма на C++, която трябва да съдържа функция, която изпълнява дълга операция (напр. изпълнение на няколко вложени for-цикъла) и след това извиква callback функция, за да съобщи за завършването на операцията (например принтене в конзолата).

**Задача 2.** Да се напише функция `filter`, която приема масив от цели числа и извежда на екрана само тези елементи, които отговарят на даден критерии. Критерият представлява друга
функция, която трябва да бъде подадена на `filter` чрез function pointer.

**Задача 3.** Напишете структура `Student`, която се характеризира с 
- име, чиято максимална дължина е 31 символа,
- факултетен номер, който представлява цяло неотрицателно число с максимална големина 2^32 - 1,
- курс, който може да бъде първи, втори, трети или четвърти
- специалност (Informatics, Information Systems, Computer Science, Software engineering)
Даден е масив с максимална големина от 128 студента. Да се напише функция, представляваща алгоритъма Selection Sort за този масив от студенти. Функцията трябва да предоставя възможност студентите да биват сортирани във възходящ и низходящ ред според различни критерии - по име, по курс, по специалност, по фн.
<details>
  <summary>hint</summary>
  Помислете как да подадавате различни комператор функции и кодът на сортиращата функция да не се променя.
</details> 
